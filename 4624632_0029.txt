6) Nutu eius agere incipiunt (Vll)

7) Decernit Caesar 1)

Auctor huius legis omnibus, qui Taciti opera legunt,
bene notus est, neque Tacitus animum legentis in eum
advertere praetermisit his verbis: C. Silius, cuius de
potentia et exitio in tempore memorabo. -— Scriptor
quasi ipse se interrumpit, quod non fecisset, si historiam
continuum exscripsisset. Suetonius et Dio de Silio nihil
tradiderunt nisi eius cum Messalina adulterium, ut in
suis exemplaribus nihil harum rerum, quamquam memo-
ratu dignae videntur, eos invenisse appareat. ltaque
errare nobis non videmur hic arbitrati scriptorem acta
senatus exscripsisse, in quibus potissimum, ne dicam: in
quibus solis, haec omnia reperire potuit.

Octavi capitis initium est: Sub idem tempus. —-
Saepius apud Tacitum hanc vcl similem formulam reperi‘
mus, cum ab altera re adsalteram, cui nihil cum illa
commune est, transit. His capitibus (Vlll.-—X.) narrat,
quae ab anno 42. usque ad 48. gesta sint. 2)

Atque extremo X. capite refert legationem Par-
thorum Romam. missam esse, sed quae ibi assecuta sit,
Xll 10 demum exponuntur nuptiis Claudii et Agrippinae
ante descriptis. Legati Parthorum, id quod infra intellege-
mus, extremo anno 48. vel ineunte 49. (cf. Xll10) in
senatum introducti esse videntur, qua ratione accidit, ut
Tacitus hoc loco (Xl10) iam scripserit, quae biennio fere
post ad finem perducta sunt. Nam cum X111 pergit:
lsdem consulibus ludi saeculares. . . . ad annum 47. redit
ad mensem Aprilem. Roma enim condita est, Varronem
si sequimur, a. d. X. Kal. Mai. hisque diebus Claudius
sine dubio saeculares ludos celebravit, post quos munia

¹) Qua diligentia res in senatu actae, quatenus ad imperatorem
pertinebant, actis receptae sint, ex ea re cognoscas, quod vel accla—
mationes patrum non solum senatus actis recipiebantur, sed etiam
in publica acta mittebantur (Plin. panegyr. 75). De actis senatus et
acclamationibus patrum, cf. Otto Hirschfeld in Actis Reg. Acad.
Berol. 1905 XLV.

2) Nipperdey ad Xl 8.

