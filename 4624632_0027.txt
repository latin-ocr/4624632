 

Caput alterum.
De auctoribus undecimi annalium libri.

initio huius libri Tacitus causam et mortem Valerii
Asiatici tradit. Tales cognitiones secreto in aedibus
imperatoris habitas esse, aliis locis accepimus ¹). Nihil
est, unde quo auctore scriptor usus sit, concludamus,
nisi quod cum Dione non consentit et auctorem Messa-
linae inimicum fuisse saepius cognoscitur. Apud Taci‘
tum Valerius propter lacrimas, apud Dionem 2) propter
risum eorum, qui ex consilio Caesaris aderant, paene
absolutus esse dicitur. Ceterum nihil his· duabus narra-
tiunculis inter se commune est: Uterque autem auct-orem
secutus est, qui quae in Palatio gesta sunt, bene noverit.
Cogitaveris de Servilio Noniano, qui a Tacito 3) magni
aestimatus „vir consularis annalibus suis inseruit‘⁴⁴)
quae Tiberio Caesare vidit. ldem apud Claudium in
summo honore erat, 5) ut sine dubio e consilio eius esset
talibusque causis interesset. Putaveris etiam propter
inimicitias in Messalinam hic commentarios Agrippinae
fontem Taciti fuisse; sed num ad Dionis tempora dura-
verint, dubitamus. Quot auctorum nomina, tot coniec‘
turae. ln dubio igitur res nobis relinquenda est.

ln illa, quae sequitur causa enarranda Tacitus duo·
bus vel pluribus auctoribus usus est. Multis verbis dicit
de Petrarum crimine, quod cur tam diligenter referat,
vix intellegitur. Post Tacitus ita pergit: Sestertium quin-
decies et insigma praeturae Crispino decreta. Adiecit
Vitellius sestertium decies Sosibio. Rogatus sententiam
et Scipio (cuius verba oratione recta referuntur). —

Ι) Mommsen, Staatsrecht 1112 pag. 904 adnot. l.
2) Dio LX 29 4——6.

³) Annal. XIV 19 Dialogus 23.

4) Suet. Tib. 61.

⁵) Plin. epp. 113 3.

