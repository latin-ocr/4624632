6
fine Aufidii Bassi, pauca nobis dicenda sunt. Atque
primum quidem Plinii filius (adoptatus) tradidit (epp. 1115
§6) avunculi libros A fine Aufidii Bassi XXXl fuisse.
Qui unde orsus sit, vetustum est inter philologos certamen.
lpse quidem bis in altero libro Naturalis historiae huius
libri mentionem facit:

ll §199 Anno Neronis principis supremo, sicut in

rebus eius exposuimus.

ll ξ 232 -Neronis principis supremis diebus, sicut in

rebus eius rettulimus.

Quod hic dicitur tempus, annus est 67. vel 68. Sed
in remotiorem aetatem redire possumus. Tacitus enim
Xlll 31 haec tradit: Nerone iterum L. Pisone consulibus
(i. e. anno 57.) pauca memoria digna evenere, nisi cui
libeat laudandis fundamentis et trabibus, quis molem
amphitheatri apud campum Martis Caesar exstruxerat,
volumina implere ....... His cum verbis iam pridem
comparatum est Nat. hist. XVl 40, 200: Amplissima
arborum ad hoc aevi existimatur Romae visa, quam
propter miraculum Tiberius Caesar exposuerat, duravit·
que ad >Neronis principis amphitheatrum; fuit autem
trabes e larice, longa pedes CXX, bipedali crassitudine,
quo intellegebatur vix credibilis reliqua altitudo fastigium
ad cacumen aestimantibus. (cf. etiam Nat. hist. XlX 125),

Dubitari non potest, quin Taciti verba in Plinium
-spectent, cuius de illis trabibus narrationem in libro A
fine Aufidii Bassi invenit. Sed cum his tribus locis
demonstretur imperium Neronis totum in tempora a
Plinio descripta incidere, nihil usquam apud eum est,
quare concludamus Claudii quoque et Caligulae et Tiberii
temporum ab eo rationem habitam esse. Titulo, quo
Plinius opus ornavit, eum non ab initiis imperatoris
alicuius scribere coepisse satis apparet, quare complures
commovebantur, ut hoc initium in medio Claudii regno
ponerent. Quod iam Nipperdey suspicatus in praefa-
tione editionis (110 pag. 30) dicit ex anno 51. apud Tacitum
prodigia, quae Plinius, qua esset indole ingenii, diligenter

 

