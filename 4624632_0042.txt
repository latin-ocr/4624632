&36

esset et exculta. Pro certo igitur habemus haec edicta
censoria, quamquam Claudio opus non erat, cum senatu
communicata expositaque esse atque tum in acta senatus
inserta, unde Tacitus sumpsit, quae in XXV. capite narrat.
Num quae de lustro refert, indidem petiverit nequaquam
decernere audemus, cum facillime hic numerus in aliis
relationibus inveniri potuerit. Sed nihil obstat, quin
dicamus ex ipsis actis senatus sumptum esse, cum
Tacitus eis paulo ante usus sit neque dubium esse possit,
quin Claudius de lustro suo in acta senatus inserendum
curaverit.

Appropinquamus paulatim ei momento temporis,
quo scriptor primum opus Plinianum adiit. Consulto
adhuc in enumerandis fontibus omnino Aufidii Bassi
nomen omisimus; nam cum ex eius scriptis nihil fere
supersit, supervacaneum et inutile nobis videbatur hoc
de scriptore aliquid referre, cuius ne consilium quidem
ratioque nobis nota sint.

Tacitus extremo XXVl. capite, postquam exitum
muneris censorii Claudii rettulit, per ironiam haec posuit
verba: lsque illi finis inscitiae erga domum suam fuit:
haud multo post flagitia uxoris noscere ac punire adac-
tus, ut deinde ardesceret in nuptias incestas. — Tredecim
tum capita Tacitus consumit ad describendum Messalinae
interitum. Undique collegit, quae ei usui esse poterant,
diligenterque quaesivit, quanta cuique fides tribuenda
esset, ut ipse dicit (27 extr): Nihil compositum miraculi
causa, verum audita scriptaque senioribus tradam. —
His de rebus Plinius cum A fine Aufidii Bassi scriberet
nihil rettulisse videtur. Nam qua erat indole, occasionem
non praetermisisset, quin lasciviam moechae regiae, quam
in Naturali historia (X172) commemorat, referret. Atque
etiam maiore studio quam Tacitus (i. e. ex Plinio) Sue·
tonius haec in librum suum inseruisset, qui aliis fontibus
usus est ac Tacitus. Hic enim non tradit, quod Sue-
tonius narrat (Claud. 29. extr.): nuptiis, quas Messalina
cum adultero Silio fecerat, tabellas dotis et ipsum con-

