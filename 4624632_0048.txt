42

 

talium coniugiorum, quae ad id tempus incesta habeban-
tur. — Pro brevitate narrationis Dio et Suetonius ad
verbum congruunt.. Neque suspicandum est Suetonium
Dionis auctorem fuisse, cum Dio plus quam Suetonius
referat, quod cum Taciti verbis optume concordat, Neque
igitur errare nobis videmur arbitrati Tacitum ceterosque,
de. quibus scripsimus, auctores hic eundem auctorem
habuisse quem initio Xll. libri, i. e. Plinii libros A fine
Aufidii Bassi. Tamen persuadere nobis non possumus
scriptorem occasionem praetermisisse acta senatus ade-
undi, in quibus plura reperire potuit quam apud Plinium,
qui non erat ea dignitate, cui ab imperatoribus per-
mitteretur, ut actis senatus uteretur, cum acta publica
eum inspexisse inter omnes constet. Tacitus autem, quae
in illo senatu gesta sunt, distinctius describit, quam ut
in historiis invenire potuerit. Nam unde acceperat Vitelli-
um subito in senatu apparuisse ibique ante alios veniam
dicendi poposcisse, obtestantem: summam rempublicam
agi? Nemo enim putabit Vitelli verba a Tacito antiquorum
scriptorum vmore arte inventa esse: Similiora Dionis et
Suetonii verbis sunt, quam ut id putet quispiam. lmmo,
verba ipsa Vitelli satis nobis manifesto originem prodere
videntur: Princeps Tacito auctor erat Plinius; usus est
autem, quo hunc corrigerat vel amplificaret, actis sena-
tus; eamque ob rem Tacitum potius sequemur narrantem:
Claudium in senatu decretum patrum accepisse; quam
ceteros, qui patres in palatium euntes faciunt. Neque
nescius Tacitus ab horum narratione discrepare videtur,
optimo fonte nisus. — Deinde Tacitus et Suetonius idem
narrare pergunt: Tac. 7. Nec tamen repertus est nisi
unus talis matrimonii cupitor, Alledius Severus eques
Romanus, quem plerique Agrippinae gratia impulsum
ferebant. — ldem tradit Suetonius (Claudius 26), etiam
verbo reperiundi usus: Non repertis, qui sequerentur
exemplum, excepto libertino quodam et altero primipilari,
cuius nuptiarum officium et ipse cum Agrippina cele-
bravit. -— Tacitus cur hunc libertinum non memoraverit,

