8

 

consuetudine, multis verbis descripturus fuerIt. Sed neque
apud Tacitum neque Suetonium neque Dionem ullum
huius rei vestigium reperimuS, qua ex re concludimus
hanc legationem eo tempore Romam venisse, de quo
Plinius in libro suo iam non tradiderit. Sed quo anno
advenerit, nusquam invenire potuimus. ld solum statui-
mus, postquam supra demonstravimus nuptias Claudii
et Agrippinae (anno 48s49.) in libro Pliniano commemora·
tas esse, hanc legationem ante hunc annum Romam
venisse. Accedit, quod post nuptias demum Claudii
talia spectacula apud Tacitum describuntur (Xll. 20 36 56)
et apud Dionem et Suetonium, cum in Xl. libro annalium
nihil huiusmodi reperiamus. Quibus rebus constituisse
nobis videmur ab anno 48. Plinium initium cepisse l)
atque Tacitum eo auctore usum esse. Hactenus de Plinio.

¹) a. Apte hanc ad rem convenit, quod Plinii de Bellis Germaniae
libri usque ad annum 47. pertinuisse videntur (cf. Muenzer, Die Quelle
des Tacitus fiir die Germanenkriege, in Annal. Bonnens. 1899. pag 78,
et quod nos ad XI 20 diximus (pag. 30), ut res illic instituta nullo spatio
temporis intermisso por'ro tractaretur. - b. Pelka (Mus. Rhen. 1906 pag.
620) quidem demonstrare conatur Aufidium de rebus usque ad annum
31. gestis scripsisse. Nisus epistula Senecae (30,l), quae scripta est
post annum 57. (cf. Teuffel ἓ 289,5), ubi est: Bassum Aufidium
vidi quassum, aetati obluctantem. Sed iam plus illum degravat, quam
quod possit attolli: magno senectus et universo pondere incubuit·
— dicit Aufidium corporis sui non ita potentem fuisse, ut ad annum
47. scribere posset. Sed eadem epistula (3) Seneca affirmat: Bassus
tamen noster alacer animo est. — Si igitur anno 57. (vel 60.) alacri
animo erat, meliore iure id de anno 47. dici potest, ut satis ei tem-
poris et otii fuerit ad opus suum usque ad hunc terminum perdu-
cendum. Neque illam argumentationem agnoscere possumus, quod
si Aufidius plura narrasset, quam quae ad annum 40. pertinerent,
Plinii singuli libri minus quam spatium unius anni complecterentur.
Quare non ita? Plinio, utpote qui tot tantulasque res (cf. annal. XIII 31)
memoria dignas putaret, sine dubio facile erat quaternos libros rebus
ternis annis gestis implere (XXXI libros XXIV annis). Pluris aesti-
mandum est, quod Cassiodorius Senator dicit se fastos consulares
ex Tito Livio et Aufidio Basso et Paschali chronico clarorum viro-
rum auctoritate firmatos collegisse (chron. min. II pag 161). Livium
ipsum non adiit, sed Epitome Liviana usus est eadem, qua Orosius

 

