quod conclusimus: Tacitum haec omnia in actis senatus
repperisse in dubium vocari videtur. Ubi scriptor de
pomerio urbis scribit his verbis: Et quos tum Claudius
terminos posuerit, facile cognitu et publicis actis per-
scriptum. -— Cum igitur supra statuerimus senatus acta
adiisse Tacitum, ipse docet acta se adiisse diurna, quod
ea re confirmatur, quod in diurnis actis novas leges et
edicta brevissime scripta esse vidimus (pag. 26. 27.).
Neque vero Claudii orationem in Lolliam habitam
historiamque pomerii in eis scriptor reperire potuit.
Maxime igitur verisimile est Tacitum actis senatus usum
eum, qui terminos pomerii scire vellet neque acta sena-
tus, quippe quae ab usu publico secernerentur, adire
posset, ad publica acta delegare, quae in bibliothecis
inspicere cuilibet licebat.

Acta publica, quae hic nominantur, vel diurna urbis
acta fere actis senatus opponi iam in prima parte dis-
putationis nostrae satis demonstrasse nobis videmur.
Tamen qui Tacitum actis usum esse plane negant, hanc
rem in dubium vocare studuerunt. Aliam ingressus est
viam Friedericus Leo in opusculo quod inscribitur: Die
staatsrechtlichen Excurse in Tacitus* Annalen1). Quam-
quam magno acumine ingenii rem adiit, tamen hic (cetera
disquirere nostra non interest) eum sequi non possumus.
Primum ipse Tacitus acta publica nominat (quamvis ipse
actis senatus usus); nec quicquam quod adversarii huius
sententiae contra protulerunt, valere nobis videtur. Deinde
eam ob rem credere non possumus Tacitum hic librum
iuris publici inspexisse, quod solus Tacitus (vel potius
Claudius) nomen Augusti nominat, quod omittunt ipse
Augustus 2) Vespasianus 3) Gellius ⁴), ut concludendum

 

 

¹) Acta societ. Goetting. 1896. pag. 191.

2) cf. Mommentum Ancyranum C 1 L ΙΙΙ 769.

3) cf. legem de imperio Vespasiani 14 (CIL Vl 930).

⁴) Gell. V11114, ubi nomina Sullae, D. Julii, D. Claudii dicun-
tur. Omnino de iure augendi pomerii cf. Mommsen, Rom. Staats-
recht 1112, pag. 992. 993.

