60

 

Primo adspectu etsi videmus, quam similia quae
Tacitus Dio Suetonius narrant, inter se sint, tamen mi-
rum est, quod Tacitus cometen omittit, cuius in primis
Dio et Suetonius mentionem faciunt, ac quod maximum
valet, Plinius, apud quem est (nat. hist. 1125,94): [comet-es
apparuit) in nostro aevo circa veneficium, quo Claudius
Caesar imperium reliquit Domitio Neroni. — Crinita igi·

 

tur illa videbatur circa tempus mortis Claudii, i. e. medio ἢ

mense Octobri· ¹) Tacitus autem portenta, quae ante
principis mortem vel etiam quae primis mensibus anni
54. observata sunt, enumeravit. Cometen igitur, quippe
quae pro natura caeli italici initio demum autumni appa-
rere ac conspici posset, eam ob causam haud scio an
omiserit. Utcumque est, satis Tacitus Dio Suetonius
inter se consentiunt, ut concludere liceat Plinium eorum
fuisse auctorem. 2) Sed praeter Plinium Tacitus in
enarrandis huius anni rebus alium auctorem (vel alios)
secutus est, quod facile perspicitur, si de morte Claudii,
quae a Tacito Suetonio Dione Plinio traduntur, compa·
ramus. Atque a Dionis narratione proficiscimur, ex qua
quomodo Plinius mortem Claudii descripserit, optime
perspici possevidetur. Dio LX 34 § 4: Narcisso refici‘
endis viribus Sinuessam Campaniae profecto (ξ 2)
Agrippina Claudium veneno e medio tollere studuit. A
Locusta virus paratur atque delectabili boleto infunditur.
lpsa Agrippina cenae intererat, post quam Claudius qua
erat consuetudine ebrius e triclino efferebatur. Eadem
nocte mortuus est. ,

Nihil in hac simplici narratione est de Haloto prae‘
gustatore, nihil de Xenophonte medico, 3) qui altero
veneno imperatorem necavisse dicitur. Tacitus igitur
aut uberiorem> narrationem habuit quam Dio aut alteram,

 

 

¹) Excessit Claudius a. d. lll. ld Octobr. (Suet. Claud. 45;
Seneca, Ἀποκολοκ.2)

2) Ultima praecipue Taciti et Dionis verba ita congruunt, ut
ad verbum ex lingua Latina in Graecam translata videantur.
3) quem (X1161) laudibus ipse princeps extollebat.

 

