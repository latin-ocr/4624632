16

torem, verbo inveniendi (velut hist. 1137: invenio apud
quosdam auctores). Qua ex re sequitur eum, quod 1188
traditur, non apud scriptores solos repperisse, sed etiam
in altero illo genere. Atque si quid repperit, id solum
in actis reperire potuit, ut satis firmata videatur, quam
supra commendavimus, scriptura. Addimus Tacitum
sexies se aliquid repperisse scribentem, ter actis auctores
vel scriptores opposuisse (Ι 81 ll 88 1113)!

Scriptorem multis aliis locis acta adisse, ex Wei-
demanni disputationibus (l. c. cf. pag. 14. adnot), qui pri-
mus hanc rem illustravit, aliorumque elucet. ’

Quod contra eos dicitur, qui Tacitum acta diurna
adisse censent, idem de senatus actis dici solet: Difficilius
fuisse ad singulas res reperiundas omnia tot annorum
acta perlustrare. Sed quam facile fuerit, ex Plinii exem-
plo discimus: Plinio, cum in monumento Pallantis Claudii
liberti inscriptionem legisset, qua curiosus factus est
(epp. V11162): visum est pretium operae ipsum senatus
consultum quaerere. lnveni, inquit. Nihil scriptum legimus
hanc perscrutationem molestam et difficilem fuisse. Quae‘
sivit — invenit! quamquam spatium 56 annorum intererat.
Mommseni ordinem chronologicum si sequimur, haec
epistula circa annum 108. vel 109. scripta et in publicum
edita est ¹), quo ipso tempore Tacitus annales scripturus
erat. Cui quin tum facultas fuerit acta senatus adeundi,
nemo dubitabit, praesertim cum Tacitus, qui anno 97.
consul fuerat, scriptor clarissimus virque summo magi·
stratu perfunctus, apud imperatorem in summo honore
esset. Contra dictum est rationem scribendi antiquis
aliam fuisse atque nostris temporibus. Negant adversarii
illos scriptores fontes quos dicimus primarios adire solitos
esse. Attamen non ignoramus fuisse, qui talibus fontibus
diligenter usi sint: Aristoteles, ut ab Graecis ordiamur,
tabularia Atheniensium perlustravit, cum librum de re-

 

¹) Hermes lll (1869) pag 31.

 

