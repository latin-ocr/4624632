26

similitudinis. Apud Suetonium antea narrationem de
serpente reperimus, „quae missos a Messalina, qui Nero-
nem meridiantem strangularent, e pulvino se proferens
conterritos refugavisse dicitur.“ Neque Tacitus hanc rem
silentio praetermisit, sed nullo verbo interiecto hoc ‘modo
pergit: Vulgabaturque adfuisse eius infantiae dracones
in modum custodum, fabulosa et externis miraculis adsi·
milata. Apertum est auctorem huius fabellae Neronem
alterum Herculem fingere studuisse, quod iam Tacitum
intellexisse his eius verbis apparet: fabulosa et externis
miraculis adsimulata. — Dissipatus igitur hic rumor est
ad Neronem in sublime tollendum. Deinde si scriptum
legimus Messalinam in Agrippinam et subolem virilem
Germanici saeviisse, iam intellegimus hunc auctorem
Messalinae amicum (vel potius amicam) non fuisse, immo
Germanici familiae valde favisse. Num audacius erit
suspicari hunc fontem commentarios Agrippinae fuisse?
Tacitus illam de serpente narrationem alio loco posuit,
ac Suetonius et Dio: scilicet ille ipsis commentariis usus
est, hi per Plinium, quod optime ex Dione cognoscemus,
qui relato illo Domitii patris, quod apud Suetonium
(Nero ὁ) ad verbum traditum reperimus l), idem de ser-
pente refert (LX12 extr): λεβηρὶς περὶ τὸν αὐχένα 2) τοῦ
Νέρωνος παιδίου ἔτ’ ὄντος εὑρεθεῖσα. Tacitus igitur hic
Agrippinae commentarios adiit. ’
Proximo capite complura edicta Claudii censoris
breviter enumerantur. Quae inerant, ita scriptor tradit,
ut credas acta populi te legere, cum notum sit ea illis
temporibus brevissime novas leges vel edicta vel similia
rettulisse (dubitarii autem non potest, quin Claudius edicta

¹) Dio LXI 2: ἀδύνατόν ἔστιν ἄνδρα τινὰ ἀγαθὸν ἔκ τε
ἐμοῦ καὶ ἐκ ταύτης γεννηθῆναι ,· Suet. Nero 6: Niliil ex se (Domi—
tio) et Agrippina nisi detestabile et malo publico nasci potuisse, ——

quae nos de duobus locis Plinianis admonent, ubi Nero hostis
generis humani (V1146) et venenum alterum (xxl192) nominatur.

2) αὐχήν ἴ cervicalia (Suet. Nero 5).

