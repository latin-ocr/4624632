, 50

Νέρωνα. Post haec verba apud Dionem prodigium narra-
tur, quod nos, ut de Plinio auctore cogitemus, commo-
vet. Eundem auctorem etiam proxima verba produnt.
Primum de odio Agrippinae et Britannici dicitur (infesto
in novercam animo); tum: Agrippina, inquit, quo vim
suam sociis quoque nationibus ostentaret, in oppidum
Ubiorum, in quo genita erat, veteranos coloniamque de-
duci impetrat, cui nomen inditum e vocabulo ipsius. Ac
forte acciderat, ut eam gentem Rhenum transgressam
avus Agrippa in fidem acceperat. —— l·lis cum verbis
comparamus, quae Tacitus 144 de partu· AgrippInae
refert. lbi Germanicus Agrippinam propter imminentem
partum et hiemem 1) urbem Ubiorum et castra ibi posita
relinquere in Treveros iubere traditur. Jam alio loco
(pag. 30. 50) vidimus Tacitum de Caligulae partu falsa
rettulisse. Tum Plinium eius auctorem fuisse conclu-
simus argumentisque statuimus, quod hic quoque pro
certo habemus. Tota oratio odii in Agrippinam plena
est, quocl est Plinianum. Quod extremo capite de cona
gruentia nominum et rerum dicitur, idem'est Plinianum,
quod nemo dubitabit, qui hunc scriptorem talem dierum
et temporum et nominum consensum libenter narrasse
scit (cf. pag. 39).

Proximis capitibus tumultus in Germania et Bri-
tannia orti describuntur. Neque est dubium, quin hac
de aetate Tacito complures auctores ex optumis fuerint.
Paucis annis ante Plinius ipse in Germania fuerat 2), qui
etiamsi suos de bellis Germaniae libros ad finem pert
duxerat (ad annum 47), certe occasionem non praeter-
misit, quin alteri suo operi historico, quaecumque in
Germania et Britannia gesta esse exploravisset, insereret.
Auctor haudquaquam deterior Taciti socer erat, qui per
Xlll annos in Britannia vixerat ibique postremo summis
honoribus functus erat. Atque hoc loco Taciti narratio

 

 

¹) Agrippina minor circa initium anni XV. nata est.
2) An hoc ipso tempore in Germania erat? (Muenzer, pag. 78, 80.)

